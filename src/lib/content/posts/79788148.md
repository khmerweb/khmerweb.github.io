---
id: '79788148'
title: 'តំលើង​កញ្ចប់ Astro'
categories: 'Node.js, Astro'
thumb: ''
date: '2025-08-26T15:01:35'
bookTitle: 'Astro Dynamic Website'
bookThumb: 'https://blogger.googleusercontent.com/img/b/R29vZ2xl/AVvXsEgHrO2mo-kZN3Zavv4AehapEpOzqpUj_9WW8slR9X-ZVGi39qLN78cpx46Rncyp4YxfhTYbpK0OEX7yWtp70xOIzYi3NAoTgJHByU3a2YOCgQEr7zb9LfmMIg4dvxghj0kWLPimssZXbmMkKjxr9NOdW23SCf9VTi3tQS3XG48j6EeHx-nqjkxUm_gDLn0/s1600/book-cover.jpg'
bookChapter: 'លំនាំ​ដើម'
videos: ''
---
<p>ជា​បឋម​ យើង​ត្រូវ​តំលើង​កញ្ចប់​ Astro និង​កញ្ចប់​ចាំបាច់​មួយ​ចំនួន​ទៀត​ដើម្បី​អោយ​កម្មវិធី​គេហទំព័រ​របស់​យើង​មាន​សមត្ថភាព​​​អាចបង្កើត​ទំព័រ HTML បាន​នៅ​លើ​ប្រព័ន្ធ​​ផ្តល់​សេវា​គេហទំព័រ​ហៅ​ថា​ server ។ ការតំលើង​កញ្ចប់ Astro ត្រូវ​ធ្វើឡើង​​នៅ​លើ​បង្អួច Terminal ដោយ​ជ្រើសរើស​យក Empty សំរាប់​តំលើង​កម្មវិធី​ទទេ​ស្អាត​មួយ និង​បដិសេដ​ការប្រើប្រាស់​ភាសា TypeScript ។</p><pre><code>npm create astro@latest dynamic-blog</code></pre><p>&nbsp;</p><p>ក្រោយ​ពី​គំរោង dynamic-blog ត្រូវ​បាន​បង្កើត​​រួច​ហើយ យើង​ត្រូវ​បើក​ចូល​ទៅ​ក្នុង​ថត dynamic-blog នេះ។ មួយ​វិញ​ទៀត ដើម្បី​អោយ​កម្មវិធី​គេហទំព័រ​របស់​យើង​អាច​បង្កើត​ទំព័រ HTML បាន​នៅ​លើ​ប្រព័ន្ធ​ផ្តល់​សេវា Netlify យើង​ចាំបាច់​ត្រូវ​ដំឡើងកញ្ចប់នៃ​ក្បួនខ្នាត​មួយ​ចំនួន​​ហៅ​ថា adapter សំរាប់​ប្រព័ន្ធ​នេះ​។</p><pre><code>npx astro add netlify</code></pre><p>&nbsp;</p><p>ចំពោះ​ការរចនា​គេហទំព័រ យើង​អាច​ប្រើប្រាស់​កញ្ចប់ Svelte ដោយ​តំលើង​កញ្ចប់​នេះ​នៅ​ក្នុង​កម្មវិធី​របស់​យើង​ផ្ទាល់​។</p><pre><code>npx astro add svelte</code></pre><p>&nbsp;</p><p>បន្ទាប់​មក​ទៀត យើង​ចាំបាច់​ត្រូវ​ធ្វើការកែកុន​ឯកសារ astro.config.mjs ដោយ​សរសេរ​បំពេញ​បន្ថែម​នូវ​​ពាក្យ​ថា output: “server” នៅ​ក្នុង​នោះ​៖</p><pre><code class="js javascript js-code">// astro.config.mjs
import { defineConfig } from 'astro/config';

import netlify from '@astrojs/netlify';

import svelte from '@astrojs/svelte';

// https://astro.build/config
export default defineConfig({
  adapter: netlify(),
  integrations: [svelte()],
  output: 'server'
});</code></pre><p>&nbsp;</p><p>ក្រោយ​ពី​តំលើង​អ្វី​ៗ​សព្វគ្រប់​អស់​ហើយ យើង​អាច​ចាប់​ផ្តើម​ដំណើរការ​កម្មវិធី​គេហទំព័រ​របស់​យើង​នៅ​ក្នុង​​បរិបទ​កំពុង​តែ​អភិវឌ្ឍ ដោយ​សរសេរ​កូដ​នៅ​លើ​បង្អួច Terminal ថា៖</p><pre><code>npm run dev</code></pre><p>&nbsp;</p><p>បើ​យើង​បើក​ browser ចូល​ទៅ​អាស័យដ្ឋាន <a href="http://localhost:4321/">http://localhost:4321/</a> កម្មវិធី​គេហទំព័រ​របស់​យើង​នឹង​ផ្តល់​លទ្ធផល​ជា​ពាក្យ​ថា Astro នៅ​លើ browser ។</p><p>&nbsp;</p><figure class="image"><img src="https://i.imgur.com/38QgnlM.png"></figure>