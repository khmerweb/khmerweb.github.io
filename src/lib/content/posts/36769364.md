---
id: '36769364'
title: 'កញ្ចប់ SvelteKit'
categories: 'Node.js'
thumb: ''
date: '2025-08-03T17:30:35'
bookTitle: 'SvelteKit in Detail'
bookThumb: 'https://i.imgur.com/5yJTDTM.jpg'
bookChapter: 'លំនាំ​ដើម'
videos: ''
---
<p>SvelteKit ជាកញ្ចប់​​មួយប្រើ​សំរាប់​បង្កើត​កម្មវិធី​គេហទំព័រ​គ្រប់​បែប​យ៉ាង​​ដែល​អាច​ដំណើរការ​​នៅ​លើ server និង​​នៅ​ក្នុង browser ។ នៅ​ក្នុង​ឆ្នាំ 2022 កញ្ចប់ SvelteKit បាន​ទទួល​លំដាប់​​ថ្នាក់​ត្រូវ​បាន​គេ​និយម​ចូល​ចិត្ត​ជាង​គេ​ យោង​តាម​ការស្ទង់​មតិ​របស់​គេហទំព័រ Stack Overflow ។ លំដាប់​ថ្នាក់​និយម​ចូលចិត្ត​ជាង​គេ​នេះ​ បាន​មក​ពី​ភាពងាយ​ស្រួល​រៀន​និង​ងាយ​ស្រួល​ប្រើ​របស់​កញ្ចប់ SvelteKit ។ បាន​ន័យ​ថា បើ​យើង​ចេះ​ភាសា HTML, CSS, និង ES6 ហើយ យើង​អាច​រៀន​ប្រើប្រាស់​កញ្ចប់ SvelteKit យ៉ាង​ងាយ​ស្រួល​បំផុត​ដោយ​គ្មាន​បញ្ហា​អ្វី​ឡើយ​។</p><p>&nbsp;</p><p>កញ្ចប់ SvelteKit &nbsp;​ត្រូវ​បាន​បង្កើត​ឡើង​នៅ​ចុង​ឆ្នាំ​ 2022 ដោយ​លោក Rich Harris ដែល​ធ្លាប់ជា​អ្នក​កាសែត​ផ្នែក​រូបភាព​ប្រចាំ​កាសែត The New York Times ។ កញ្ចប់ SvelteKit ​​ឈរ​នៅ​លើ​​មូលដ្ឋាន​គ្រឹះ​នៃ​កញ្ចប់ Svelte ដែល​ជា​កញ្ចប់​ប្រើប្រាស់​សំរាប់​បង្កើត U I (User Interface) ដែល​ជា​ទំរង់​នៃ​ផ្នែក​ផ្សេង​ៗ​នៅ​លើ browser ។ និយាយ​អោយ​ចំ កញ្ចប់ SvelteKit បាន​ធ្វើ​អោយ​កញ្ចប់ Svelte អាច​ត្រូវ​យក​មក​ប្រើនៅ​លើ sever និង​នៅ​ក្នុង browser នៅ​ក្នុង​ការបង្កើត UI។ ដូចនេះ កញ្ចប់ SvelteKit មាន​លក្ខណៈ​ជា full stack ព្រោះ​វា​ធ្វើ​អោយ​កម្មវិធី​គេហទំព័រ​អាច​ដំណើរការ​បាន​ទាំង​នៅ​លើ server ទាំង​នៅ​ក្នុង browser ។</p><p>&nbsp;</p><p>លក្ខណៈ​ពិសេស​មួយ​ទៀត​របស់​កញ្ចប់ SvelteKit គឺ​វា​ប្រើប្រាស់​ផ្នែក​ទន់​បក​ប្រែ (compiler) ក្នុង​ការបកប្រែ​កូដ​របស់​វា​ជា​ភាសា ES6 និង CSS ​​​ដែលនឹង​អាច​ដំណើរបាន​នៅ​ក្នុង​ប្រព័ន្ធ​ទាំងឡាយ​ដែល​ប្រើប្រាស់​កញ្ចប់​ផ្សេង​ៗ​ឈរ​លើ​មូលដ្ឋាន​គ្រឹះ​នៃ​​ភាសា ES6 សំរាប់​ដំណើរការ​កម្មវិធី​គេហទំព័រ​​ មាន​ដូច​ជា​កញ្ចប់ Node.js, Deno.js, Bun.js &nbsp;និង​កញ្ចប់ ES6 មួយ​ចំនួន​ទៀត​មាន​នៅ​លើ​ប្រព័ន្ធ Netlify, Cloudflare, និង AWS Lambda ជា​ដើម​។</p><p>&nbsp;</p><p>សរុប​មក ដោយ​ប្រើប្រាស់​ផ្នែក​ទន់​បកប្រែ កម្មវិធី SvelteKit នឹង​​មាន​ទំហំ​តូច​ជាង​កម្មវិធី​​ដែល​ប្រើប្រាស់​កញ្ចប់​ផ្សេង​ៗទៀត និង​អាច​ដំណើរការ​បាន​លឿន​ជាង​កម្មវិធី​ទាំងនោះ​​ដែល​ប្រើប្រាស់ Virtual DOM ជា​មូលដ្ឋាន​គ្រឹះ​។</p><p>&nbsp;</p><p>ជាកិច្ច​ចាប់​ផ្តើម យើង​ត្រូវ​បង្កើត​គំរោង​នៃ​កម្មវិធី SvelteKit មួយ​ ដោយ​សរសេរ​នៅ​លើ​បង្អួច Terminal នៅ​ក្នុង VS Code ថា៖</p><pre><code class="language-javascript">npx sv create tutorial</code></pre><p>&nbsp;</p><p>ដើម្បី​ងាយ​ស្រួល​ក្នុងការ​​រៀន​ប្រើប្រាស់​កញ្ចប់ SvelteKit យើង​ត្រូវ​បដិសេដ​មិន​ប្រើ​ TypeScript និង JDoc ។​ លុះ​អ្វី​ៗ​ត្រូវ​បាន​តំឡើង​ចប់​សព្វ​គ្រប់​អស់​ហើយ យើង​អាច​ដំណើរ​ការ​គំរោង​នៃ​កម្មវិធី SvelteKit របស់​យើង​បាន​ដោយ​​សរសេរ​នៅ​លើ​បង្អួច Terminal ថា៖</p><pre><code class="language-javascript">npm run dev</code></pre><p>&nbsp;</p><p>បើ​សិន​ជា​យើង​បើក browser ​​និងចូល​ទៅ​អាស័យ​ដ្ឋាន <a href="http://localhost:5173">http://localhost:5173</a> ​​​​​​យើងនឹង​ឃើញ​លទ្ធផល​នៃ​កម្មវិធី​គេហទំព័រ​របស់​យើង​ត្រូវ​បាន​សរសេរ​នៅ​លើ browser ៕</p><p>&nbsp;</p><figure class="image"><img src="https://i.imgur.com/Jr0szaP.png"></figure>