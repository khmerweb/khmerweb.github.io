---
id: '73645872'
title: 'បង្កើត​កម្មវិធី​សំរេច'
categories: 'Node.js, Sveltekit'
thumb: ''
date: '2025-09-24T18:54:02'
bookTitle: 'Desktop App with Electron'
bookThumb: ''
bookChapter: 'Electron & SvelteKit'
videos: ''
---
<p>នៅ​ពេល​ដែល​យើង​សរសេរ​កម្មវិធី​បាន​ចប់​សព្វគ្រ​ប់​និង​បាន​ធ្វើការសាកល្បង​គ្រប់​បែបយ៉ាង​អស់​ហើយ យើង​អាច​រៀបចំ​កម្មវិធី​របស់​យើង​ជា​កម្មវិធី​សំរេច សំរាប់​​អ្នក​ប្រើប្រាស់​អាច​យក​ទៅ​ប្រើការ​​អាស្រ័យ​ទៅ​តាម​សេចក្តី​ត្រូវការ​របស់ពួក​​គេ​។ ក្នុង​ការរៀបចំ​ជា​កម្មវិធី​សំរេច​នេះ យើង​អាច​ប្រើប្រាស់​​កញ្ចប់ electron-forge ជា​ឧបករណ៍វេចខ្ចប់​កម្មវិធី​របស់​យើង សំរាប់​ចែកចាយ​ដល់​អ្នក​ប្រើប្រាស់ ដែល​នឹង​យក​វា​​ទៅ​តំលើង​នៅ​ក្នុង​ប្រព័ន្ធ​ប្រតិបត្តិការ​ផ្សេង​ៗ​មាន​ដូច​ជា Windows, Linux និង macOS ជា​ដើម​។ ការ​តំលើង​កញ្ចប់ electron-forge ត្រូវ​ធ្វើ​ឡើង​ដូច​ខាង​ក្រោម​នេះ៖</p><pre><code>npm install --save-dev @electron-forge/cli
npx electron-forge import</code></pre><p>&nbsp;</p><p>យើង​នឹង​​ឃើញ​មាន​ឯកសារ​ថ្មី​មួយ​មាន​ឈ្មោះ​ថា forge.config.js ដែល​នៅ​ក្នុង​នោះ​មាន​ការកំណត់​ផ្សេង​ៗ​សំរាប់​បង្កើត​កម្មវិធី​សំរេច​សំរាប់​ប្រព័ន្ធ​ប្រតិបត្តិការ Windows, Linux និង macOS ។ យើង​ត្រូវ​កែឈ្មោះ​នៅ​ខាង​ចុង​របស់​​ឯកសារ​នេះ​អោយ​​ទៅ​ជា .cjs វិញ ទើប​វា​អាច​ដំណើរការ​បាន​ជាមួយ​នឹង​កម្មវិធី SvelteKit និង Electron របស់​យើង​។</p><p>&nbsp;</p><p>មួយវិញ​ទៀត ការដំឡើង​កញ្ចប់ electron-forge ក៏​ធ្វើ​អោយ​មាន​ការសរសេរ​បំពេញ​បន្ថែម​នៅ​ក្នុង​ឯកសារ package.json &nbsp;ដូច​ខាង​ក្រោម​នេះ៖</p><pre><code class="js javascript js-code">...
"scripts": {
    ...
    "start": "electron-forge start",
    "package": "electron-forge package",
    "make": "electron-forge make"
  },
  ...</code></pre><p>&nbsp;</p><p>ក៏ប៉ុន្តែ ការតំលើង​កញ្ចប់ electron-forge និង​ការកែឈ្មោះ​ឯកសារ &nbsp;forge.config.cjs មិន​ទាន់​​គ្រប់គ្រាន់​នៅ​ឡើយ​ទេ យើង​ចាំបាច់​ត្រូវ​តំលើង​កញ្ចប់ @types/electron-squirrel-startup មួយ​ទៀត ដោយ​សរសេរ​នៅ​លើ​បង្អួច​ &nbsp;Terminal ថា៖</p><pre><code>npm install --save-dev @types/electron-squirrel-startup</code></pre><p>&nbsp;</p><p>បន្ទាប់​​​មក​ទៀត យើង​ត្រូវ​បង្កើត​ថត​មួយ​ទៀត​មាន​ឈ្មោះ​ថា typings នៅ​ក្នុង​ថត​ដើម md-editor ។ ​នៅ​ក្នុង​ថត &nbsp;typings នោះ​ត្រូវ​មាន​​ឯកសារមួយ​​មាន​ឈ្មោះ​ថា electron-squirrel-startup.d.ts និង​មាន​កូដ​ជា៖</p><pre><code class="typescript">// electron-squirrel-startup.d.ts
declare module 'electron-squirrel-startup';</code></pre><p>&nbsp;</p><p>ចុង​ក្រោយ​បង្អស់ យើង​ត្រូវ​សរសេរ​បន្ថែម​នៅ​ក្នុង​ឯកសារ tsconfig.json នៃ​ថត​ដើម md-editor ថា៖</p><pre><code class="js javascript js-code">// tsconfig.json
{
	"extends": "./.svelte-kit/tsconfig.json",
	"compilerOptions": {
		"allowJs": true,
		"checkJs": true,
		"esModuleInterop": true,
		"forceConsistentCasingInFileNames": true,
		"resolveJsonModule": true,
		"skipLibCheck": true,
		"sourceMap": true,
		"strict": true,
		"moduleResolution": "bundler",
		"typeRoots": [
            "./node_modules/@types",
            "./typings"
        ]
	}
	// Path aliases are handled by https://svelte.dev/docs/kit/configuration#alias
	// except $lib which is handled by https://svelte.dev/docs/kit/configuration#files
	//
	// To make changes to top-level options such as include and exclude, we recommend extending
	// the generated config; see https://svelte.dev/docs/kit/configuration#typescript
}
</code></pre><p>&nbsp;</p><p>កញ្ចប់ electron-forge អាច​ធ្វើការវេចខ្ចប់​​តែ​ជាមួយ​នឹង​កម្មវិធី​សំរេច​តែប៉ុណ្ណោះ ដូចនេះ​យើង​ត្រូវសរសេរ​​បង្ហាញ​ពី​ថត​នៃ​កម្មវិធី​សំរេច​របស់​យើង​​នៅ​ក្នុង​ឯកសារ package.json ។</p><pre><code class="js javascript js-code">{
...
"main": "dist-electron/main.js",
...
}</code></pre><p>&nbsp;</p><p>ដូចនេះ​មុន​នឹង​ធ្វើការវេចខ្ចប់ យើងត្រូវ​ចង​ចាំ​ថា​យើង​​ត្រូវ​មាន​​កម្មវិធី​សំរេច​ជាមុន​សិន​ ដោយ​សរសេរ​នៅ​លើ​បង្អួច Terminal ថា​៖</p><pre><code>npm run make:electron</code></pre><p>&nbsp;</p><p>មក​ដល់​ត្រង់​នេះ យើង​អាច​វេចខ្ចប់​កម្មវិធី​របស់​យើង សំរាប់​ចែកចាយ​ដល់​អ្នក​ប្រើប្រាស់​ទាំងឡាយ​បាន​ ដោយ​សរសេរ​នៅ​លើ​បង្អួច Terminal ថា៖</p><pre><code>npm run make</code></pre><p>&nbsp;</p><p>កម្មវិធី​សំរេច​នឹងត្រូវ​​បង្កើត​ឡើង​និង​ទុក​នៅ​ក្នុង​ថត out/make មាន​ប្រភេទ​ជា​​ឯកសារ *Setup.exe ដែល​យើង​អាច​យក​វា​ទៅ​ដាក់​នៅ​លើ​ប្រព័ន្ធ​ Internet សំរាប់​ចែកចាយ​ដល់​អ្នក​ប្រើប្រាស់​ទាំងឡាយ​៕​</p>