---
id: '50903493'
title: 'អ្វី​ទៅ​ជា​កម្មវិធី?'
categories: 'Node.js'
thumb: 'https://blogger.googleusercontent.com/img/a/AVvXsEhlOkbtzjyqhjvdF5Ye2ofiX11L1zU-WK85MPsHIeZy51tXy-vvZGBR6Fik5ua0bOF_8shAe74etOxZOcp9TzJg73MwRHnYfjXvcpC-LIDSkA6xzaCRU4lOFDiVUeUy7QsT2dYVcRS7WXFS5ynetJQGIZxxmRE3gqdfuGOOPSg5VaR-WEUNPVo-7ac1'
date: '2025-07-30T12:46:42'
bookTitle: 'ភាសា​ ES6 សម័យ​ទំនើប'
bookThumb: 'https://khmerweb.vercel.app/uploads/1652792875755970537306-picture.jpg'
bookChapter: 'លំនាំ​ដើម'
videos: ''
---
<img alt="" src="https://blogger.googleusercontent.com/img/a/AVvXsEhlOkbtzjyqhjvdF5Ye2ofiX11L1zU-WK85MPsHIeZy51tXy-vvZGBR6Fik5ua0bOF_8shAe74etOxZOcp9TzJg73MwRHnYfjXvcpC-LIDSkA6xzaCRU4lOFDiVUeUy7QsT2dYVcRS7WXFS5ynetJQGIZxxmRE3gqdfuGOOPSg5VaR-WEUNPVo-7ac1" style="width: 100%;" /><br />
<br />
មុន​នឹង​ចាប់​សិក្សា​ពី​ ES6 ដែល​ជា​​ភាសា​ JavaScript បែប​ទំនើបលឿន​ទាន់​ចិត្ត​​និង​កំពុង​ពេញ​និយម​នៅ​ក្នុង​ពិភព​នៃ​ការសេរកម្មវិធី​គ្រប់​បែបយ៉ាង​ទាំងអស់ ទាំង​កម្មវិធី​​ដាច់​ដោយ​ឡែក (standalone application) សំរាប់ប្រើប្រាស់​ជាលក្ខណៈ​ឯកជន ទាំងកម្មវិធី​ដំណើរការ​នៅ​លើ​គេហទំព័រ (web application) &nbsp;យើង​ចាំបាច់​ត្រូវ​ស្វែង​យល់​ពី​អ្វី​ទៅ​ដែល​ហៅ​ថា «កម្មវិធី» ជាមុន​សិន។<br />
<br />
ជារួម​ពាក្យ​ថា​ «កម្មវិធី» គឺ​មក​ពី​ពាក្យ​ថា កម្ម+វិធី ហើយ​ កម្ម គឺ​ជា​ភាសា​បាលី​សំស្រ្កឹតមាន​ន័យ​ថា​ អំពើ ឬ​សកម្មភាព​ដែល​ត្រូវ​ធ្វើ។ ហើយ​បើ​យើង​ពិនិត្យ​ទៅ​លើកម្មវិធី​ផ្សេង​ៗ​នៅ​ជុំវិញ​ខ្លួន​យើង​នៅ​ក្នុង​ជីវភាព​រស់​នៅ​ប្រចាំ​ថ្ងៃ​ យើង​អាច​និយាយ​បាន​ថា កម្មវិធី​ទាំងនោះ​គឺ​ជា​សកម្មភាព​ដែល​​ត្រូវ​ធ្វើតាម​លំដាប់​លំដោយ តាំង​ពី​ដើម​រហូត​ដល់​ចប់​ ក្នុង​គោល​បំណង​សំរេច​បាន​នូវ​លទ្ធផល​អ្វី​មួយ​ឬ​ច្រើន អាស្រ័យ​ទៅ​តាម​គំរោង​ការ​ដែល​បាន​រៀបចំឡើង មាន​ជាឧទាហរណ៍​ដូចជា កម្មវិធី​បុណ្យ កម្មវិធី​ទូរទស្សន៍ កម្មវិធី​អភិវឌ្ឍន៍​ ជាដើម​។ល។ និង ។ល។ ។<br />
<br />
ដោយឡែក សំរាប់​កម្មវិធី​ដែល​ត្រូវ​រៀបចំឡើង​​សំរាប់​ឧបករណ៍​អេឡិចត្រូនិក ដែល​ត្រូវ​គេហៅ​​ថា​ជា Application ឬ​ហៅ​កាត់​យ៉ាង​ខ្លី​ថា «APP» នោះ វា​ក៏​ជា​កម្មវិធី​មួយ​ប្រភេទ​ ដូច​ជា​កម្មវិធី​ដទៃ​ទៀត​​ដែរ ពោល​វា​ជា​ក៏​ជា​គំរោង​ការមួយដែល​តំរូវ​អោយ​ឧបករណ៍​ Electronic ទាំងឡាយ​ អនុវត្ត​ (execute) បញ្ជា​ដែល​មាន​នៅ​ក្នុង​គំរោងការ​នោះ ក្នុង​គោលបំណងសំរេច​បាន​នូវ​លទ្ធផល​ផ្សេង​ៗ ដែល​ អ្នក​រៀបចំ​កម្មវិធី (programmer) ចង់​បាន​។<br />
<br />
ជាក់ស្តែង ឧបមា​ថា​យើង​ចង់​រៀបចំ​កម្មវិធី​គេហទំព័រមួយ​ ដែល​នឹង​តំរូវ​អោយ​​កំព្យូទ័រ​យក្សនៅ​លើ​បណ្តាញ Internet ចុះ​ផ្សាយនូវ​​ព័ត៌​មានប្រចាំ​ថ្ងៃ​ផ្សេង​ៗ ដែល​នៅ​ក្នុង​នោះ​អាច​មាន​ជា​ អត្ថបទ រូបភាព និង វិដេអូ​ជា​ដើម​។ យើង​អាច​រៀបចំ​គំរោងការ​ដែល​ជា​ បញ្ជា (statement)​ មួយ​ចំនួន​ដូច​ខាង​ក្រោម​នេះ៖
<pre>
<code>ចំលង​យក​ព័ត៌មាន​រក្សា​ទុកក្នុង​មូលដ្ឋាន​ទិន្នន័យ
បង្ហាញ​ពត៌មានថ្មី​ៗ​ជាងគេ​​នៅ​លើទំព័រ​មុខគេហទំព័រ
បង្ហាញ​ព័ត៌មាន​និមួយ​ៗនៅ​លើ​ទំព័រ​ដាច់​ដោយឡែក​នៅ​ពេល​អ្នកអាន​ចុច
</code>
</pre>
ក៏ប៉ុន្តែ​ការសរសេរ​រៀប​គំរោងការ​ឬ​កម្មវិធី​ជា​ភាសា​ខ្មែរ​ដូច​ខាង​លើ​នេះ កំព្យូទ័រ​យក្ស​នៅ​លើ​បណ្តាញ​ Internet មិន​អាច​យល់​បាន​ឡើយ យើង​ចាំបាច់​ត្រូវ​សរសេរ​ជាភាសា​ណាមួយ​ ដែល​វា​អាច​យល់​និង​យក​ទៅ​អនុវត្ត​បាន​។&nbsp;<br />
<br />
រហូត​មក​ដល់​ពេល​សព្វថ្ងៃ​នេះ មាន​ភាសា​ជាច្រើន​ត្រូវ​បាន​បង្កើត​ឡើង សំរាប់​អោយ​​យើង​អាច​យក​ទៅ​ប្រើប្រាស់​ក្នុង​ការសរសេរ​កម្មវិធី​ទាំងឡាយ ដែល​អាច​ដំណើរការ​នៅ​ក្នុង​ឧបករណ៍​អេឡិចត្រូនិក។ ភាសា​ទាំងនោះ​មាន​ដូចជា ES6, Python, និង PHP ជាដើម។<br />
<br />
នៅ​ក្នុង​ចំណោម​ភាសា​ទាំងនោះ ES6 (ECMAScript 6) គឺជា​ភាសា JavaScript សម័យ​ទំនើប​ ដែល​អាច​ត្រូវ​យក​ទៅ​ប្រើប្រាស់​សរសេរ​កម្មវិធី​ដែល​អាច​​ដំណើរ​ការ​នៅ​គ្រប់​ទីកន្លែង​ទាំងអស់​ ទាំងនៅ​ក្នុង​ឧបករណ៍​អេឡិចត្រូនិក​ដាច់​ដោយឡែក​ ទាំងនៅ​លើបណ្តាញ​ Internet ដែល​គេ​និយម​ហៅ​ថា «កម្មវិធី​គេហទំព័រ» ឬ Web Application ។<br />
<br />
ECMAScript ត្រូវ​បាន​បង្កើត​ឡើង​ដោយ​លោក Brendan Eich កាលពី​លោក​នៅ​ជា​វិស្វករ​​ផ្នែក​ទន់​ធ្វើការ​នៅ​ក្នុង​ក្រុមហ៊ុន Netscape នៃ​សហរដ្ឋ​អាមេរិក។ នៅ​ពេល​បង្កើត​ឡើង​ដំបូង​​នៅ​ក្នុង​កំឡុង​ឆ្នាំ 1995 លោក​ Brendan Eich បាន​ដាក់​ឈ្មោះ​ភាសា​សំរាប់​សរសេរ​កម្មវិធី​របស់​លោក​ថា​ Mocha និង​ត្រូវ​កែ​ដាក់​ឈ្មោះ​ថា LiveScript ហើយ​ចុង​ក្រោយ​បង្អស់​ត្រូវ​បាន​កែ​ដាក់ឈ្មោះ​​ថា JavaScript ។<br />
<br />
មូលហេតុ​ចំបង​ក្នុង​ការដាក់​ឈ្មោះអោយ​ភាសា​របស់​លោក​ថា​ JavaScript ដោយ​ហេតុ​ថា​នៅ​ក្នុង​កំឡុង​ឆ្នាំ 1995 ភាសា Java មាន​ប្រជាប្រិយ​ភាព​ជាខ្លាំង​នៅ​ក្នុង​ចំណោម​អ្នក​សរសេរ​កម្មវិធី​ទាំងឡាយ​។ ហើយ​ដើម្បី​អោយ​ភាសារបស់​លោក​ត្រូវ​បាន​គេស្គាល់​ផង​ដែរ​នោះ លោក​ Brendan Eich ក៏​សំរេច​ចិត្ត​ដាក់​ឈ្មោះ​អោយ​វា​ថា​ជា​ JavaScript តែ​ម្តង​ទៅ​។ តាមការពិត JavaScript គ្មាន​​អ្វី​ជាប់​ទាក់ទង​នឹង​ភាសា Java ទាល់តែសោះ។ ហើយ​រហូតមក​ដល់​ពេល​បច្ចុប្បន្ន​នេះ វា​ត្រូវ​បាន​គេ​ដាក់​ឈ្មោះ​អោយ​ថា​ជា ECMAScript 6 ឬ ES6 ដែលការវិវត្ត​របស់​វា​​ទទួល​រង​នូវ​ឥទ្ធិពល​​ពី​ភាសា Python ច្រើន​ជាង​គេ​៕<br />
<br />
<img alt="" src="https://blogger.googleusercontent.com/img/a/AVvXsEiJnzfdYalqK0ufS_yirr2ZpkLaglR-r4GjlNrFq5XHjBxEf9oTN1PgIxv-Vdnwi5RkCRkFDW3E96n5INA-dRcLJX_9Tvi5k-hRXaXOTP0FLK7Zte_87y1RCpJnxES8CX8mxFHpMRlXXdj_68xTXChJlAvKF9ko6waKqgGfrigCujwMt27aqxr5VCkT" style="width: 100%;" />