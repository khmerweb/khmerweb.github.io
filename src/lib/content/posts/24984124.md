---
id: '24984124'
title: 'គំរូ​ទំព័រ​គ្រឹះ'
categories: 'Node.js, Astro'
thumb: ''
date: '2025-08-26T17:02:53'
bookTitle: 'Astro Dynamic Website'
bookThumb: ''
bookChapter: 'គំរូ​ទំព័រ'
videos: ''
---
<p>នៅ​ពេល​ដែល​យើង​តំលើង​កញ្ចប់ Astro យើង​ទទួល​បាន​នូវ​ទំព័រ index.astro មួយ​នៅ​ក្នុង​ថត src/pages ។​ ទំព័រ​នេះ​មាន​កូដ​ជា​មូលដ្ឋាន​គ្រឹះ​នៃ​ទំរង់នៃទំព័រ HTML ទាំងអស់​ដែល​អាច​ដំណើរការ​បាន​នៅ​ក្នុង browser ។ ហើយ​គ្រប់​ទំព័រ​ astro ទាំងអស់​ចាំបាច់​ត្រូវ​មាន​មូលដ្ឋាន​គ្រឹះ​នេះ​។ ដើម្បី​ជៀសវាង​ការសរសេរ​កូដ​ដដែល​ៗ​នៅ​​ក្នុង​ការបង្កើត​ទំព័រនិមួយ​ៗ យើង​អាច​​ចំលង​កូដនៅ​​ក្នុង​ទំព័រ index.astro នេះ​ទុក​ធ្វើ​ជា​គំរូ​ដល់​ការបង្កើត​ទំព័រ​ដទៃ​ទៀត​​ ដោយ​គ្រាន់​តែ​នាំ​ចូល​នូវ​គំរូ​ទំព័រ​នេះ​​យក​មក​ប្រើ​នៅ​ក្នុង​ទំព័រ​ទាំងនោះ​គឺ​ជា​ការស្រេច​។ ជាទូទៅ គេនិយម​បង្កើត​គំរូ​ទំព័រនិង​រក្សាវា​ទុក​នៅ​ក្នុង​ថត src/components ។</p><pre><code class="svelte">&lt;!--src/components/Base.astro--&gt;
---
const { pageTitle="ទំព័រ​គ្រឹះ" } = Astro.props
---
 
&lt;html lang="en"&gt;
    &lt;head&gt;
        &lt;meta charset="utf-8" /&gt;
        &lt;meta name="viewport" content="width=device-width" /&gt;
        &lt;meta name="generator" content={Astro.generator} /&gt;
        &lt;title&gt;{pageTitle}&lt;/title&gt;
        &lt;link rel="icon" href="/images/siteLogo.png" /&gt;
        &lt;link href="/fonts/setup.css" rel="stylesheet" /&gt;
    &lt;/head&gt;
    &lt;body&gt;
        &lt;slot/&gt;
    &lt;/body&gt;
&lt;/html&gt;
</code></pre><pre><code class="svelte">&lt;!--src/pages/index.astro--&gt;
---
import Base from "../components/Base.astro"
---
 
&lt;Base pageTitle="ទំព័រ​ដើម"&gt;
    &lt;p&gt;ទំព័រ​ដើម&lt;/p&gt;
&lt;/Base&gt;</code></pre><p>&nbsp;</p><p>ដោយ​គំរូទំព័រ Base.astro នឹង​ត្រូវ​យក​ទៅ​ប្រើ​នៅ​ក្នុង​គ្រប់​ទំព័រ​ astro ទាំងអស់ គំរូ​ទំព័រ​នេះ​ត្រូវ​ហៅ​ថា​ <span style="color:hsl(0,75%,60%);">គំរូទំព័រ​គ្រឹះ</span> ព្រោះ​វា​ជា​គ្រឹះ​នៃ​គ្រប់​ទំព័រ astro ទាំងអស់​។</p><p>&nbsp;</p><p>មួយវិញទៀត នៅ​ក្នុង​គំរូទំព័រ​គ្រឹះ Base.astro ខាង​លើ​នេះ មាន​ការសរសេរ​បន្ថែម​កូដ​មួយ​ចំនួន គឺ​ការដាក់​តំណរភ្ជាប់​យក​ ពុម្ព​អក្សរ​​ និង​ រូបភាព logo មកប្រើប្រាស់​នៅ​ក្នុង​កម្មវិធី​គេហទំព័រ​ទាំងមូល​តាម​រយៈ​​គំរូទំព័រ​គ្រឹះ Base.astro នេះ​។ ហើយ​ដើម្បី​អាច​អោយ​រូបភាព logo ផ្ទាល់​ខ្លួន​របស់​យើង​អាច​លេច​ឡើង​បាន យើង​ចាំបាច់​ត្រូវ​លុបតំណរភ្ជាប់​ទៅ​កាន់​រូបភាព​មាន​ស្រាប់​នៅ​ក្នុង​កញ្ចប់ Astro ៕</p>