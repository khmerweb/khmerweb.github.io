---
id: '81109641'
title: 'ដំលើងកញ្ចប់ Prisma'
categories: 'Node.js, Prisma'
thumb: ''
date: '2025-08-22T15:53:48'
bookTitle: 'Node.js & Database'
bookThumb: 'https://blogger.googleusercontent.com/img/a/AVvXsEiPoRD-ndWUqevDPk4o6saUoa9nfXh7GsmX18l4p1Q63oUU2o4CfH24TNVKxOoqtWAmizoeSKlaUkUMJ3XNNvcQwy5UN726S_ISBcponckajjJEyL_hAB24l8UTxu7vgM8j0LJr0nuGmQFBKv-cNRhAJNnh4yMfC5gJOWmnlx_Nq3-I8QkQb2fb_aX3'
bookChapter: 'មូលដ្ឋាន​ទិន្នន័យ SQLite'
videos: ''
---
<p>នៅ​ក្នុង​ការបញ្ចេញ​បញ្ចូល​ទិន្នន័យ​ទៅ​ឬ​ពី​ក្នុង​មូលដ្ឋាន​ទិន្នន័យ យើង​អាច​ប្រើប្រាស់​កញ្ចប់​ Prisma ដែល​ជា​កញ្ចប់​នៃ​ក្បួនខ្នាត​មួយ​ចំនួន​​អនុញ្ញាតិ​អោយ​យើង​អាចយក​​ទៅ​ប្រើប្រាស់​ជាមួយ​នឹង​កម្មវិធី Sveltekit ឬ​កម្មវិធី​ដទៃ​ទៀត​ដែល​ឈរ​នៅ​លើ​មូលដ្ខាន​នៃ​ភាសា ES6 ។ មួយ​វិញទៀត កញ្ចប់ Prisma អនុញ្ញាត​អោយ​យើង​អាច​យក​វា​ទៅ​ប្រើប្រាស់​ជាមួយ​នឹង​គ្រប់​មូលដ្ឋាន​ទិន្នន័យ SQL មាន​ដូចជា SQLite, MySQL, PostgreSQL និង​មូលដ្ឋាន​ទិន្នន័យ NoSQL មាន​ដូច​ជា​ MongoDB ជាដើម​ ដោយ​ប្រើប្រាស់​ក្បួនខ្នាត​ដូច​គ្នាបេះបិទ​​ជាមួយ​នឹង​មូលដ្ឋាន​ទិន្នន័យ​ទាំងនោះ​។ យើង​អាចតំលើង​កញ្ចប់ Prisma នៅ​ក្នុង​កម្មវិធី​ ​Sveltekit របស់​យើង​ដោយ​សរសេរ​កូដ​ដូច​ខាង​ក្រោម​នេះ៖</p><pre><code>npm install prisma --save-dev</code></pre><p>&nbsp;</p><p>បន្ទាប់ពី​​កញ្ចប់​ខាង​លើ​នេះ​ត្រូវ​បាន​តំលើង​រួច​ហើយ យើង​ត្រូវ​បង្កើត​ថត​និង​ឯកសារ​​មួយ​ចំនួន​ទៀត​ដោយ​​សរសេរ​កូដ​ដូច​ខាង​ក្រោម​នេះ​៖</p><pre><code>npx prisma init --datasource-provider sqlite</code></pre><p>&nbsp;</p><p>យើង​នឹង​ឃើញ​ថត​ថ្មី​មួយ​មាន​ឈ្មោះ​ថា prisma ត្រូវ​បាន​បង្កើត​ឡើង ដែល​នៅ​ក្នុង​មាន​ឯកសារ​មួយ​មាន​ឈ្មោះ​ជា schema.prisma ។ យើង​ចាំបាច់​ត្រូវ​ធ្វើ​ការកែតំរូវ​មួយ​ចំនួន​​នៅ​ក្នុង​ឯកសារ schema.prisma ដោយ​កែ​កូដ​នៅ​ក្នុង​នោះ​អោយ​ទៅ​ជា៖</p><pre><code>// This is your Prisma schema file,
// learn more about it in the docs: https://pris.ly/d/prisma-schema

generator client {
  provider = "prisma-client-js"
  output   = "../node_modules/.prisma/client"
}

datasource db {
  provider = "sqlite"
  url      = "file:./dev.db"
}</code></pre><p>&nbsp;</p><p>ចុង​ក្រោយ​បង្អស់ យើង​ត្រូវ​តំលើង​កញ្ចប់​មួយ​ទៀត​ដើម្បី​អាច​បញ្ចេញ​បញ្ចូល​ទិន្នន័យ​ទៅ​ក្នុង​មូលដ្ឋាន​ទិន្នន័យ​។</p><pre><code>npm install @prisma/client</code></pre>