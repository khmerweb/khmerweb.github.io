---
id: '27251791'
title: 'កញ្ចប់ Prisma'
categories: 'Node.js, Astro'
thumb: ''
date: '2025-08-27T15:31:10'
bookTitle: 'Astro Dynamic Website'
bookThumb: ''
bookChapter: 'មូលដ្ឋាន​ទិន្នន័យ'
videos: ''
---
<p>Prisma គឺ​ជា​កញ្ចប់​នៃ​ភាសា​ JavaScript ប្រើប្រាស់​សំរាប់ភ្ជាប់​ទំនាក់ទំនង​ជា​មួយ​នឹង​មូលដ្ឋាន​ទិន្នន័យ​ស្ទើរ​គ្រប់​ប្រភេទ​ទាំងអស់ ទាំង​មូលដ្ឋាន​ទិន្នន័យ SQL មាន​ដូច​ជា MySQL, PostgreSQL, SQL Server, PlanetScale, CockroachDB និង​មូលដ្ឋាន​ទិន្នន័យ NoSQL មាន​ដូចជា MongoDB ជាដើម​។ ជារួម Prisma គឺជាភាសា​ JavaScript ម៉្យាង​​ដែល​ជា ORM (Object Relational Mapping) ​​​​​​​​​​​​​​​​​​​​​​​​​​​​​​​​អនុញ្ញាតិអោយយើង​​អាច​ភ្ជាប់​ទំនាក់​ទំនង​ជាមួយ​នឹង​​មូលដ្ឋាន​ទិន្នន័យ​ស្ទើរ​គ្រប់​ប្រភេទ​ទាំងអស់​ ក្នុង​ការបញ្ចេញ​បញ្ចូល​ទិន្នន័យ​។ ដូចនេះ បើ​យើង​ចេះ​ភាសា Prisma មួយ​ទៀត យើង​នឹង​លែង​មាន​បញ្ហា​ក្នុង​ការភ្ជាប់​ទំនាក់ទំនងជា​មួយ​នឹង​មូលដ្ឋាន​ទិន្នន័យ​ប្រភេទ​ណា​ក៏​បាន​​ ដោយ​ប្រើ​ភាសា Prisma ​តែ​មួយ​ដូច​​​​​​​​គ្នា​។</p><p>&nbsp;</p><p>ជា​ដំបូង​ យើង​ចាំបាច់​ត្រូវ​តំលើង​កញ្ចប់​ Prisma នៅ​ក្នុង​កម្មវិធី​គេហទំព័រ Astro របស់យើង ដោយ​សរសេរ​នៅ​លើ​បង្អួច Terminal ថា​៖</p><pre><code>npm install prisma --save-dev</code></pre><p>&nbsp;</p><p>បន្ទាប់មកទៀត យើង​ត្រូវ​បង្កើតគំរោង Prisma មួយ​ដោយ​សរសេរ​នៅ​លើ​បង្អួច Terminal ​​​​​​​​​ថា៖</p><pre><code>npx prisma init</code></pre><p>&nbsp;</p><p>ជាលទ្ធផល​ថត prisma និង​ឯកសារ .env ត្រូវ​បាន​បង្កើត​ឡើង​នៅ​ក្នុង​ថតដើម​នៃ​កម្មវិធី​គេហទំព័រ​របស់​យើង​។ នៅ​ក្នុង​ថត prisma &nbsp;យើង​ឃើញ​មានឯកសារ​មួយ​មាន​ឈ្មោះ​ថា schema.prisma ក៏​ត្រូវ​​បាន​បង្កើត​ឡើង​ដែរ​។</p><p>&nbsp;</p><p>យើង​នឹង​ភ្ជាប់​ទំនាក់ទំនង​ជាមួយ​នឹង​មូលដ្ឋាន​ទិន្នន័យ​ SQLite ដែល​មាន​គេហទំព័រ​ជា <a href="https://docs.turso.tech/">https://docs.turso.tech/</a> ។ បើ​យើង​មិន​ទាន់មាន​​គណនីជាមួយ​នឹង​​មូលដ្ឋាន​ទិន្នន័យ​នេះ​ទេ យើងអាច​​បង្កើត​គណនី​មួយ​ជាមួយ​នឹង​មូលដ្ឋាន​ទិន្នន័យ​​នេះ​ដោយ​មិន​អស់​ប្រាក់​ ដោយ​ចូល​ទៅ​កាន់​អាស័យដ្ឋាន​នេះ <a href="https://app.turso.tech/signup">https://app.turso.tech/signup</a> ។</p><p>&nbsp;</p><p>លុះ​មាន​គណនី​មួយ​រួច​ហើយ យើង​ចាំបាច់​ត្រូវ​​បង្កើត​មូលដ្ឋាន​ទិន្នន័យ​មួយ​និងចំលង​យក​ដំណរភ្ជាប់​ទៅ​កាន់​មូលដ្ឋាន​ទិន្នន័យ​នេះ រួម​ជាមួយ​នឹង token របស់វា ដោយ​ចុច​សញ្ញា​ចុច​បី​នៅ​ខាង​ស្តាំ​គេ​បង្អស់​។ ​​​​​​​​​​​​​​​​​​យើងត្រូវ​បង្កើត​​​​អថេរ​នៃ​​តំណរភ្ជាប់​ទៅ​កាន់​មូលដ្ឋាន​ទិន្នន័យនេះ​និង​ token របស់វា នៅ​ក្នុង​ឯកសារ .env ។</p><pre><code>TURSO_AUTH_TOKEN="xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx"
TURSO_DATABASE_URL="xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx"</code></pre><p>&nbsp;</p><p>តំណរភ្ជាប់​នេះ​មាន​សារសំខាន់​ណាស់​ក្នុង​ការប្រើប្រាស់​មូលដ្ឋាន​ទិន្នន័យ SQLite នៅ​លើ​ប្រព័ន្ធ Turso យើង​មិន​ត្រូវ​បង្ហាញ​អោយ​អ្នកណា​ឃើញ​ឡើយ ព្រោះ​អ្នក​ណា​ក៏​អាច​ប្រើប្រាស់មូលដ្ឋាន​ទិន្នន័យ​របស់​យើង​បាន​ដែរ​ តាម​រយៈ​តំណរភ្ជាប់​នេះ​។ យើង​ត្រូវ​ផ្ទៀង​ផ្ទាត់​មើល​ថា តើ​នៅ​ក្នុង​ឯកសារ .gitignore ពិត​ជា​មានឈ្មោះ​ឯកសារ .env នៅ​ក្នុង​នោះ​ដែរ​ទេ​។ បើ​មាន​ហើយ តំណរភ្ជាប់​នៃ​មូលដ្ឋាន​ទិន្នន័យ​របស់​យើងនឹង​មិន​ត្រូវ​បញ្ជូន​ទៅ​ប្រព័ន្ធ GitHub ឡើយ ដែល​នៅ​ទី​នោះ អ្នក​ណា​ក៏​អាច​បើក​មើល​ឯកសារ​របស់​យើង​បាន​ដែរ បើ​សិន​ជា​ repository របស់​យើង​​មាន​លក្ខណៈ​ជា public ។</p><pre><code># build output
dist/
# generated types
.astro/

# dependencies
node_modules/

# logs
npm-debug.log*
yarn-debug.log*
yarn-error.log*
pnpm-debug.log*


# environment variables
.env
.env.production

# macOS-specific files
.DS_Store

# jetbrains setting folder
.idea/

# Local Netlify folder
.netlify

/src/generated/prisma
</code></pre><p>&nbsp;</p><p>ឯកសារ .gitignore ខាង​លើ​នេះ ត្រូវ​បាន​បង្កើត​ឡើង​ជា​ស្វ័យប្រវត្តិ​ដោយ​កញ្ចប់ Astro នៅ​ពេល​ដែល​យើង​ដំឡើង​កញ្ចប់​នេះ។ សារសំខាន់​នៃ​ឯកសារ​នេះ គឺ​វាជា​ព័ត៌មាន​ប្រាប់​ដល់​ប្រព័ន្ធ GitHub មិន​អោយ​ចំលង​យក​ឯកសារ​ដូច​មាន​ខាង​លើ​ទៅ​ទុក​នៅ​លើ​ប្រព័ន្ធ GitHub ពីព្រោះ​ឯកសារ​ខាង​លើ​នេះ​ បើ​សិន​ជា​មាន គឺ​ត្រូវ​ប្រើប្រាស់​សំរាប់​តែ​ការអភិវឌ្ឍ​កម្មវិធី​គេហទំព័រ​នៅ​ក្នុង​កំព្យូទ័រ​ផ្ទាល់​ខ្លួន​តែប៉ុណ្ណោះ​ ហើយ​វា​ជា​ព័ត៌មានដែល​​មិន​អាច​អោយ​អ្នក​ផ្សេង​មើល​ឃើញ​​​ ឬ​គ្មាន​ប្រយោជន៍​។</p><p>&nbsp;</p><p>ការភ្ជាប់​ទំនាក់ទំនង​ជា​មួយ​នឹង​មូលដ្ឋាន​ទិន្នន័យ SQLite ត្រូវ​ធ្វើឡើង​នៅ​ក្នុង​ឯកសារ schema.prisma នៅ​ក្នុង​ថត prisma ។ ពោល​គឺ​យើង​ត្រូវ​ដូរ​ឈ្មោះ​នៃ​ប្រភេទ​នៃ​មូលដ្ឋាន​ទិន្នន័យ ​នៅ​ក្នុង​ឯកសារ schema.prisma ដូច​ខាង​ក្រោម​៖</p><pre><code>&nbsp;generator client {
  	provider        = "prisma-client-js"
  	previewFeatures = ["driverAdapters"]
}

datasource db {
  	provider = "sqlite"
  	url      = "file:./dev.db"
}</code></pre><p>&nbsp;</p><p>បន្ទាប់​មក​ទៀត យើង​ត្រូវ​បង្កើត prisma client ដោយ​សរសេរ​កូដ​ដូច​ខាង​ក្រោម​នេះ​៖</p><pre><code>npx prisma generate</code></pre><p>&nbsp;</p><p>ដើម្បី​ភ្ជាប់​ទំនាក់ទំនងរវាង prisma និងប្រព័ន្ធ Turso យើងត្រូវ​ដំឡើង​កញ្ចប់​មួយ​ទៀត ដោយ​សរសេរ​កូដ​ដូច​ខាង​ក្រោម​នេះ​៖</p><pre><code>npm install @prisma/adapter-libsql</code></pre>