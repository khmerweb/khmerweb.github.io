---
id: '52738595'
title: 'Node.js & IDE'
categories: 'Node.js'
thumb: 'https://blogger.googleusercontent.com/img/a/AVvXsEh-aZ8mNAaVgf1u5Eh_g4jMqXaAaa1I8rjIa1kgltr_MB3IbYvCHzx5G54LJt4sZSrkxxMXeuur8o517m-9qyq5Cq_tVko62qRdjtKOrNlEyyOxMLYdoSKDRx2abRp6rSnctzMFgc4ahO2f-Yc9k0lOQMaN02W06u5-_f9BnYeXlftMHJjXZEfy8FW-'
date: '2025-07-30T13:40:37'
bookTitle: 'ភាសា​ ES6 សម័យ​ទំនើប'
bookThumb: ''
bookChapter: 'លំនាំ​ដើម'
videos: ''
---
<p>ជាកិច្ចចាប់ផ្តើម យើង​អាច​ប្រើប្រាស់​កម្មវិធី Node.js ដែល​ត្រូវ​គេ​ប្រើប្រាស់​សំរាប់​ដំណើរការ​កម្មវិធី​ជា​ភាសា ES6 ទាំងឡាយ​​នៅ​លើ​បណ្តាញ Internet ។ យើង​អាច​​ទាញ​យក​កម្មវិធី​នេះ​បាន ​ពី​គេហទំព័រ​មួយ​នេះ<a href=" https://nodejs.org/en/ "> https://nodejs.org/en/ </a>ដើម្បី​យក​មក​តំឡើង​នៅ​ក្នុង​កំព្យូទ័រ​របស់​យើង​។<br><br>លុះ​មាន​កម្មវិធី​ខាង​លើ​នេះ​ហើយ យើង​ចាំបាច់​ត្រូវ​ប្រើប្រាស់​កម្មវិធី​ណា​មួយ​ផ្សេង​ទៀត ក្នុងការវាយ​អត្ថប​និង​ដំណើរការ​សាកល្បង​​កម្មវិធី ES6 ​របស់​យើង ដែល​ភាសា​អង់គ្លេស​ហៅ​ថា Integrated Development Environment ហៅ​កាត់យ៉ាង​ខ្លី​ថា IDE ។​ នៅពេល​បច្ចុប្បន្ននេះ គេនិយម​ប្រើប្រាស់​កម្មវិធី Visual Studio Code ជា IDE នៅ​ក្នុង​ការសរសេររៀបរៀង​កម្មវិធី​ស្ទើរ​គ្រប់​ប្រភេទ​ទាំង​អស់​។ យើង​អាច​ទាញ​យក​កម្មវិធី​នេះ​មក​តំលើង​នៅ​ក្នុង​កំព្យូទ័រ​របស់​យើង​បាន​ដោយ​ចូល​ទៅ​កាន់​គេហទំព័រ​មួយ​នេះ <a href="https://code.visualstudio.com/ ">https://code.visualstudio.com/ </a>។<br><br>នៅ​ពេល​ដែល​យើង​មាន​អ្វី​ៗ​គ្រប់យ៉ាង​ហើយ យើង​អាច​បង្កើត​ថត​ (folder) មួយ​​សំរាប់​រក្សាទុកនូវ​ឯកសារទាំងឡាយ​​ដែល​ជា​កម្មវិធី​ ES6 របស់​យើង មាន​ជា​ឧទាហរណ៍​ដូច​ជា​ថត​ឈ្មោះ C:\NODE\ES6 ជាដើម​។<br><br>បន្ទាប់​មក​ទៀត យើង​ចាំបាច់​ត្រូវ​ដំណើរការ​កម្មវិធី Visual Studio Code របស់​យើង រួច​បង្កើត​ឯកសារមួយ​មាន​ឈ្មោះ​ជា​ឧទាហរណ៍​ថា main.js ហើយ​រក្សា​វា​ទុក​នៅ​ក្នុង​ថត​សំរាប់​កម្មវិធី ES6 របស់​យើង​។ ជាការសាកល្បង​ដើម្បី​ពិនិត្យ​មើល​ថា តើកម្មវិធី​ ES6 នឹង​ដំណើរការ​ទៅ​យ៉ាង​រលូន​ឬ​យ៉ាងណា​នោះ យើង​អាច​សរសេរ​នៅ​ក្នុង​ឯកសារ main.js ដូច​ខាង​ក្រោមនេះ៖&nbsp;</p><pre><code class="language-plaintext">console.log('Welcome to ES6 program!!')
</code></pre><p>ក្រោយ​ពី​បាន​រក្សា​ (save) ឯកសារ​នេះ​ទុក​រួច​ហើយ យើង​ចាំបាច់​ត្រូវ​ចុចម៉ឺនុយ Terminal &gt; New Terminal រួច​សរសេរ​នៅ​លើ​ផ្នែក​ Terminal នៅ​ផ្នែក​ខាង​ក្រោម​ថា node main.js ។ បើ​អ្វី​ៗ​ដំណើរការ​​ទៅ​ដោយ​រលូន យើង​នឹង​ឃើញ​លទ្ធផល​ដូច​នៅ​ក្នុង​រូប​ខាង​ក្រោម​នេះ៖</p><p>&nbsp;</p><figure class="image"><img src="https://blogger.googleusercontent.com/img/a/AVvXsEh-aZ8mNAaVgf1u5Eh_g4jMqXaAaa1I8rjIa1kgltr_MB3IbYvCHzx5G54LJt4sZSrkxxMXeuur8o517m-9qyq5Cq_tVko62qRdjtKOrNlEyyOxMLYdoSKDRx2abRp6rSnctzMFgc4ahO2f-Yc9k0lOQMaN02W06u5-_f9BnYeXlftMHJjXZEfy8FW-" alt=""></figure><p><br>សូម​អញ្ជើញ​សប្បាយ​រីករាយជាមួយ​​នឹង​ការសេរសេរកម្មវិធី​ជា​ភាសា ES6!!</p>